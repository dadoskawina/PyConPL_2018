# PyConPL_2018
Slides and notebook form my talk "Living with Python - how unravel the mystery of life".

**Summary in Polish:**

TTCGGCTCAATATTATTAAC... 

Tak zaczyna się sekwencja DNA jednego z białek pythona zielonego, jednego z bardziej znanych tropikalnych dusicieli. Zwykły ciąg powtarzających się, zaledwie czterech różnych liter. A kryje w sobie niesamowite tajemnice – wiedzę o budowie oraz funkcjonowaniu tego białka. W połączeniu z innymi, podobnymi sekwencjami, koduje wygląd i zachowanie komórki, a w konsekwencji decyduje o życiu całego organizmu. 

Badaniem takich i podobnych sekwencji, a także analizą innych, najrozmaitszych danych pozyskiwanych w laboratorium biochemicznym zajmuje się bioinformatyka, nauka, w której wykorzystujemy moce obliczeniowe, bazy danych, wiedzę algorytmiczną oraz umiejętności programowania do analizy danych biologicznych. Lub bardziej ogólnie – danych pochodzących z nauk o życiu.

Python jest językiem programowania bardzo chętnie wykorzystywanym przez bioinformatyków. Wśród popularnych narzędzi znajdzie się tu biopython, rozbudowana biblioteka ułatwiająca komunikację z najważniejszymi bazami danych oraz ich przetwarzanie i analizę. W Pythonie zaimplementowano również szereg innych dedykowanych rozwiązań.

Wartym przybliżenia projektem jest również Rosalind (od imienia Rosalind Franklin, współodkrywczyni struktury nici DNA) – platforma ułatwiająca wejście w świat bioinformatyki, wprowadzająca w podstawowe problemy i koncepcje bioinformatyczne.

